<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Ezekiel 12 (LXX Septuagint) &mdash; The Living Word</title>
  <link rel="stylesheet" href="../css/style.css">
</head>
<body>
  <header class="site-header">
    <div class="nav-container">
      <a href="../" class="site-logo">The Living Word</a>
      <button class="nav-toggle" aria-label="Toggle navigation"><span></span><span></span><span></span></button>
      <ul class="nav-links">
        <li><a href="../studies/">Studies</a></li>
        <li><a href="../interlinear/">Interlinear</a></li>
        <li><a href="../lexicon/">Lexicon</a></li>
        <li><a href="../reference/">Reference</a></li>
        <li><a href="../search.html">Search</a></li>
      </ul>
    </div>
  </header>
  <div class="book-page"><div class="illuminated-border">
    <div class="border-left"></div><div class="border-right"></div>
    <div class="corner-tl"></div><div class="corner-tr"></div>
    <div class="corner-bl"></div><div class="corner-br"></div>
  <main class="page-container">
    <article class="study-article">
      <header class="study-header">
        <div class="study-category">Septuagint (LXX) &bull; Greek Old Testament &bull; Swete&rsquo;s Edition</div>
        <h1 class="study-title">Ezekiel 12</h1>
        <p class="study-subtitle">The Greek Translation Read by the Apostles</p>
      </header>
      <div class="chapter-nav">
        <span><a href="ezk-11.html">&larr; Ch 11</a></span>
        <a href="index.html">Ezekiel</a>
        <span><a href="ezk-13.html">Ch 13 &rarr;</a></span>
      </div>
      <hr class="divider">
      <section class="study-body">
        <p style="font-size:0.8rem;color:var(--ink-light,#6b5b4a);margin-bottom:16px;"><em>
          The Septuagint (LXX) is the Greek translation of the Hebrew Bible, produced ~250 BC in Alexandria.
          This is the text the New Testament authors quoted. Compare with the
          <a href="../interlinear/ezk-12.html">Hebrew interlinear</a>.
        </em></p>
        <p style="margin:8px 0;"><strong style="color:var(--vermillion,#c41e3a);font-size:0.8rem;">1</strong> <span style="font-family:SBL Greek,Gentium Plus,serif;font-size:1.1rem;">Καὶ ἐγένετο λόγος Κυρίου πρὸς μὲ λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">2</strong> <span style="font-family:SBL Greek,Gentium Plus,serif;font-size:1.1rem;">Υἱὲ ἀνθρώπου, ἐν μέσῳ τῶν ἀδικιῶν αὐτῶν σὺ κατοικεῖς, οἳ ἔχουσιν ὀφθαλμοὺς τοῦ βλέπειν καὶ οὐ βλέπουσιν, καὶ ὦτα ἔχουσιν τοῦ ἀκούειν καὶ οὐκ ἀκούουσιν· διότι οἶκος παραπικραίνων ἐστίν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">3</strong> <span style="font-family:SBL Greek,Gentium Plus,serif;font-size:1.1rem;">καὶ σύ, υἱὲ ἀνθρώπου, ποίησον σεαυτῷ σκεύη αἰχμαλωσίας ἡμέρας ἐνώπιον αὐτῶν, καὶ αἰχμαλωτευθήσει ἐκ τοῦ τόπου σου εἰς τόπον ἕτερον ἐνώπιον αὐτῶν, ὅπως εἰδῶσιν διότι οἶκος παραπικραίνων ἐστίν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">4</strong> <span style="font-family:SBL Greek,Gentium Plus,serif;font-size:1.1rem;">καὶ ἐξοίσεις τὰ σκεύη σου σκεύη αἰχμαλωσίας ἡμέρας κατ’ ὀφθαλμοὺς αὐτῶν, καὶ σὺ ἐξελεύσῃ ἑσπέρας ὡς ἐκπορεύεται αἰχμάλωτος</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">5</strong> <span style="font-family:SBL Greek,Gentium Plus,serif;font-size:1.1rem;">ἐνώπιον αὐτῶν· διόρυξον σεαυτῷ εἰς τὸν τοῖχον, καὶ διεξελεύσῃ δι’ αὐτοῦ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">6</strong> <span style="font-family:SBL Greek,Gentium Plus,serif;font-size:1.1rem;">ἐνώπιον αὐτῶν ἐπ’ ὤμων ἀναλημφθήσῃ καὶ κεκρυμμένος ἐξελεύσῃ, τὸ πρόσωπόν σου συγκαλύψεις καὶ οὐ μὴ ἴδῃς τὴν γῆν· διότι τέρας δέδωκά σε τῷ οἴκῳ Ἰσραήλ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">7</strong> <span style="font-family:SBL Greek,Gentium Plus,serif;font-size:1.1rem;">καὶ ἐποίησα οὕτως κατὰ πάντα ὅσα ἐνετείλατό μοι, καὶ σκεύη ἐξήνεγκα αἰχμαλωσίας ἡμέρας, καὶ ἑσπέρας διώρυξα ἐμαυτῷ τὸν τοῖχον καὶ κεκρυμμένος ἐξῆλθον· ἐπ’ ὤμων ἀνελήμφθην ἐνώπιον αὐτῶν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">8</strong> <span style="font-family:SBL Greek,Gentium Plus,serif;font-size:1.1rem;">Καὶ ἐγένετο λόγος Κυρίου πρὸς μὲ τὸ πρωὶ λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">9</strong> <span style="font-family:SBL Greek,Gentium Plus,serif;font-size:1.1rem;">Υἱὲ ἀνθρώπου, οὐκ εἶπαν πρὸς σὲ ὁ οἶκος τοῦ Ἰσραήλ, οἶκος ὁ παραπικραίνων Τί σὺ ποιεῖς;</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">10</strong> <span style="font-family:SBL Greek,Gentium Plus,serif;font-size:1.1rem;">εἰπὸν πρὸς αὐτούς Τάδε λέγει κύριος Κύριος Ὁ ἄρχων καὶ ὁ ἀφηγούμενος ἐν Ἰερουσαλὴμ καὶ παντὶ οἴκῳ Ἰσραὴλ οἵ εἰσιν ἐν μέσῳ αὐτῶν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">11</strong> <span style="font-family:SBL Greek,Gentium Plus,serif;font-size:1.1rem;">εἰπὸν ὅτι ἐγὼ τέρατα ποιῶ, ὃν τρόπον πεποίηκα οὕτως ἔσται αὐτῷ· ἐν μετοικεσίᾳ καὶ ἐν αἰχμαλωσίᾳ πορεύσονται,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">12</strong> <span style="font-family:SBL Greek,Gentium Plus,serif;font-size:1.1rem;">καὶ ὁ ἄρχων ἐν μέσῳ αὐτῶν ἐπ’ ὤμων ἀρθήσεται, καὶ κεκρυμμένος ἐξελεύσεται διὰ τοῦ τοίχου, καὶ διορύξει τοῦ ἐξελθεῖν αὐτὸν δι’ αὐτοῦ· τὸ πρόσωπον αὐτοῦ συνκαλύψει ὅπως μὴ ὁραθῇ ὀφθαλμῷ, καὶ αὐτὸς τὴν γῆν οὐκ ὄψεται.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">13</strong> <span style="font-family:SBL Greek,Gentium Plus,serif;font-size:1.1rem;">καὶ ἐκπετάσω τὸ δίκτυόν μου ἐπ’ αὐτόν, καὶ συλλημφθήσεται ἐν τῇ περιοχῇ μου, καὶ ἄξω αὐτὸν εἰς Βαβυλῶνα εἰς γῆν Χαλδαίων, καὶ αὐτὴν οὐκ ὄψεται, καὶ ἐκεῖ τελευτήσει.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">14</strong> <span style="font-family:SBL Greek,Gentium Plus,serif;font-size:1.1rem;">καὶ πάντας τοὺς κύκλῳ αὐτοῦ τοὺς βοηθοὺς αὐτοῦ καὶ πάντας τοὺς ἀντιλαμβανομένους αὐτοῦ διασπερῶ εἰς πάντα ἄνεμον, καὶ ῥομφαίαν ἐκκενώσω ὀπίσω αὐτῶν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">15</strong> <span style="font-family:SBL Greek,Gentium Plus,serif;font-size:1.1rem;">καὶ γνώσονται διότι ἐγὼ Κύριος, ἐν τῷ διασκορπίσαι με αὐτοὺς ἐν τοῖς ἔθνεσιν, καὶ διασπερῶ αὐτοὺς ἐν ταῖς χώραις.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">16</strong> <span style="font-family:SBL Greek,Gentium Plus,serif;font-size:1.1rem;">καὶ ὑπολείψομαι ἐξ αὐτῶν ἄνδρας ἀριθμῷ ἐκ ῥομφαίας καὶ ἐκ λιμοῦ καὶ ἐκ θανάτου, ὅπως ἐκδιηγῶνται πάσας τὰς ἀνομίας αὐτῶν ἐν τοῖς ἔθνεσιν οὗ εἰσήλθοσαν ἐκεῖ, καὶ γνώσονται ὅτι ἐγὼ Κύριος.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">17</strong> <span style="font-family:SBL Greek,Gentium Plus,serif;font-size:1.1rem;">Καὶ ἐγένετο λόγος Κυρίου πρὸς μὲ λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">18</strong> <span style="font-family:SBL Greek,Gentium Plus,serif;font-size:1.1rem;">Υἱὲ ἀνθρώπου, τὸν ἄρτον σου μετ’ ὀδύνης φάγεσαι, καὶ τὸ ὕδωρ μετὰ βασάνου καὶ θλίψεως πίεσαι.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">19</strong> <span style="font-family:SBL Greek,Gentium Plus,serif;font-size:1.1rem;">καὶ ἐρεῖς πρὸς τὸν λαὸν τῆς γῆς Τάδε λέγει Κύριος τοῖς κατοικοῦσιν Ἰερουσαλὴμ ἐπὶ τῆς γῆς τοῦ Ἰσραήλ Τοὺς ἄρτους αὐτῶν μετ’ ἐνδείας φάγονται, καὶ τὸ ὕδωρ αὐτῶν μετὰ ἀφανισμοῦ πίονται, ὅπως ἀφανισθῇ ἡ γῆ σὺν πληρώματι αὐτῆς, ἐν ἀσεβείᾳ γὰρ πάντες οἱ κατοικοῦντες ἐν αὐτῇ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">20</strong> <span style="font-family:SBL Greek,Gentium Plus,serif;font-size:1.1rem;">καὶ αἱ πόλεις αὐτῶν αἱ κατοικούμεναι ἐξερημωθήσονται, καὶ ἡ γῆ εἰς ἀφανισμὸν ἔσται· καὶ ἐπιγνώσεσθε διότι ἐγὼ Κύριος.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">21</strong> <span style="font-family:SBL Greek,Gentium Plus,serif;font-size:1.1rem;">Καὶ ἐγένετο λόγος Κυρίου πρὸς μὲ λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">22</strong> <span style="font-family:SBL Greek,Gentium Plus,serif;font-size:1.1rem;">Υἱὲ ἀνθρώπου, τίς ἡ παραβολὴ ὑμῖν ἐπὶ τῆς γῆς τοῦ Ἰσραήλ, λέγοντες Μακραὶ αἱ ἡμέραι, ἀπόλωλεν ὅρασις;</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">23</strong> <span style="font-family:SBL Greek,Gentium Plus,serif;font-size:1.1rem;">διὰ τοῦτο εἰπὸν πρὸς αὐτούς Τάδε λέγει Κύριος Καὶ ἀποστρέψω τὴν παραβολὴν ταύτην, καὶ οὐκέτι μὴ εἴπωσιν τὴν παραβολὴν ταύτην οἶκος τοῦ Ἰσραήλ· ὅτι λαλήσεις πρὸς αὐτούς Ἠγγίκασιν αἱ ἡμέραι καὶ λόγος πάσης ὁράσεως.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">24</strong> <span style="font-family:SBL Greek,Gentium Plus,serif;font-size:1.1rem;">ὅτι οὐκ ἔσται ἔτι πᾶσα ὅρασις ψευδὴς καὶ μαντευόμενος τὰ πρὸς χάριν ἐν μέσῳ τῶν υἱῶν Ἰσραήλ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">25</strong> <span style="font-family:SBL Greek,Gentium Plus,serif;font-size:1.1rem;">διότι ἐγὼ Κύριος λαλήσω τοὺς λόγους μου, λαλήσω καὶ ποιήσω, καὶ οὐ μὴ μηκύνω ἔτι· ὅτι ἐν ταῖς ἡμέραις ὑμῶν, οἶκος ὁ παραπικραίνων, λαλήσω λόγον καὶ ποιήσω, λέγει Κύριος.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">26</strong> <span style="font-family:SBL Greek,Gentium Plus,serif;font-size:1.1rem;">Καὶ ἐγένετο λόγος Κυρίου πρὸς μὲ λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">27</strong> <span style="font-family:SBL Greek,Gentium Plus,serif;font-size:1.1rem;">Υἱὲ ἀνθρώπου, ἰδοὺ οἶκος Ἰσραὴλ ὁ παραπικραίνων λέγοντες λέγουσιν Ἡ ὅρασις ἣν οὗτος ὁρᾷ εἰς ἡμέρας πολλάς, καὶ εἰς καιροὺς μακροὺς οὗτος προφητεύει.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">28</strong> <span style="font-family:SBL Greek,Gentium Plus,serif;font-size:1.1rem;">διὰ τοῦτο εἰπὸν πρὸς αὐτούς Τάδε λέγει Κύριος Οὐ μὴ μηκύνωσιν οὐκέτι πάντες οἱ λόγοι μου οὓς ἂν λαλήσω· λαλήσω καὶ ποιήσω, λέγει Κύριος.</span></p>
      </section>
      <hr class="divider">
      <div class="chapter-nav">
        <span><a href="ezk-11.html">&larr; Ch 11</a></span>
        <a href="index.html">All Books</a>
        <span><a href="ezk-13.html">Ch 13 &rarr;</a></span>
      </div>
    </article>
  </main>
  </div></div>
  <div class="book-spine" aria-hidden="true"></div>
  <footer class="site-footer">
    <p class="footer-scripture">&ldquo;The words of the LORD are pure words.&rdquo;</p>
    <p class="footer-ref">PSALM 12:6</p>
    <p class="footer-copy">The Living Word &mdash; Soli Deo Gloria</p>
  </footer>
  <script src="../js/main.js"></script>
</body></html>