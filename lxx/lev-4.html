<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Leviticus 4 (LXX Septuagint) &mdash; The Unveiled Word</title>
  <link rel="stylesheet" href="../css/style.css?v3">
</head>
<body>
  <header class="site-header">
    <div class="nav-container">
      <a href="../" class="site-logo">The Unveiled Word</a>
      <button class="nav-toggle" aria-label="Toggle navigation"><span></span><span></span><span></span></button>
      <ul class="nav-links">
        <li><a href="../studies/">Studies</a></li>
        <li><a href="../interlinear/">Interlinear</a></li>
        <li><a href="../lexicon/">Lexicon</a></li>
        <li><a href="../reference/">Reference</a></li>
        <li><a href="../search.html">Search</a></li>
      </ul>
    </div>
  </header>
  <div class="book-page"><div class="illuminated-border">
    <div class="border-left"></div><div class="border-right"></div>
    <div class="corner-tl"></div><div class="corner-tr"></div>
    <div class="corner-bl"></div><div class="corner-br"></div>
  <main class="page-container">
    <article class="study-article">
      <header class="study-header">
        <div class="study-category">Septuagint (LXX) &bull; Greek Old Testament &bull; Swete&rsquo;s Edition</div>
        <h1 class="study-title">Leviticus 4</h1>
        <p class="study-subtitle">The Greek Translation Read by the Apostles</p>
      </header>
      <div class="chapter-nav">
        <span><a href="lev-3.html">&larr; Ch 3</a></span>
        <a href="index.html">Leviticus</a>
        <span><a href="lev-5.html">Ch 5 &rarr;</a></span>
      </div>
      <hr class="divider">
      <section class="study-body">
        <p style="font-size:0.8rem;color:var(--ink-light,#6b5b4a);margin-bottom:16px;"><em>
          The Septuagint (LXX) is the Greek translation of the Hebrew Bible, produced ~250 BC in Alexandria.
          This is the text the New Testament authors quoted. Compare with the
          <a href="../interlinear/lev-4.html">Hebrew interlinear</a>.
        </em></p>
        <p style="margin:8px 0;"><strong style="color:var(--vermillion,#c41e3a);font-size:0.8rem;">1</strong> <span style="font-family:SBL Greek,Gentium Plus,serif;font-size:1.1rem;">Καὶ ἐλάλησεν Κύριος πρὸς Μωυσῆν λέγων</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">2</strong> <span style="font-family:SBL Greek,Gentium Plus,serif;font-size:1.1rem;">Λάλησον πρὸς τοὺς υἱοὺς Ἰσραὴλ λέγων Ψυχὴ ἐὰν ἁμάρτῃ ἔναντι Κυρίου ἀκουσίως ἀπὸ τῶν προσταγμάτων Κυρίου ὧν οὐ δεῖ ποιεῖν, καὶ ποιήσῃ ἕν τι ἀπ’ αὐτῶν·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">3</strong> <span style="font-family:SBL Greek,Gentium Plus,serif;font-size:1.1rem;">ἐὰν μὲν ὁ ἀρχιερεὺς ὁ κεχρισμένος ἁμάρτῃ τοῦ λαὸν ἁμαρτεῖν, καὶ προσάξει περὶ τῆς ἁμαρτίας αὐτοῦ ἧς ἥμαρτεν μόσχον ἐκ βοῶν ἄμωμον τῷ κυρίῳ περὶ τῆς ἁμαρτίας αὐτοῦ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">4</strong> <span style="font-family:SBL Greek,Gentium Plus,serif;font-size:1.1rem;">καὶ προσάξει τὸν μόσχον παρὰ τὴν θύραν τῆς σκηνῆς τοῦ μαρτυρίου ἔναντι Κυρίου, καὶ ἐπιθήσει τὴν χεῖρα αὐτοῦ ἐπὶ τὴν κεφαλὴν τοῦ μόσχου ἔναντι Κυρίου, καὶ σφάξει τὸν μόσχον ἐνώπιον Κυρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">5</strong> <span style="font-family:SBL Greek,Gentium Plus,serif;font-size:1.1rem;">καὶ λαβὼν ὁ ἱερεὺς ὁ χριστὸς ὁ τετελειωμένος τὰς χεῖρας ἀπὸ τοῦ αἵματος τοῦ μόσχου, καὶ εἰσοίσει αὐτὸ ἐπὶ τὴν σκηνὴν τοῦ μαρτυρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">6</strong> <span style="font-family:SBL Greek,Gentium Plus,serif;font-size:1.1rem;">καὶ βάψει ὁ ἱερεὺς τὸν δάκτυλον εἰς τὸ αἷμα, καὶ προσρανεῖ ἀπὸ τοῦ αἵματος ἑπτάκις ἔναντι Κυρίου κατὰ τὸ καταπέτασμα τὸ ἅγιον·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">7</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσει ὁ ἱερεὺς ἀπὸ τοῦ αἵματος τοῦ μόσχου ἐπὶ τὰ κέρατα τοῦ θυσιαστηρίου τοῦ θυμιάματος τῆς συνθέσεως τοῦ ἐναντίον Κυρίου, ὅ ἐστιν ἐν τῇ σκηνῇ τοῦ μαρτυρίου· καὶ πᾶν τὸ αἷμα τοῦ μόσχου ἐκχεεῖ παρὰ τὴν βάσιν τοῦ θυσιαστηρίου τῶν ὁλοκαυτωμάτων, ὅ ἐστιν παρὰ τὰς θύρας τῆς σκηνῆς τοῦ μαρτυρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">8</strong> <span style="font-family:SBL Greek,Gentium Plus,serif;font-size:1.1rem;">καὶ πᾶν τὸ στέαρ τοῦ μόσχου τοῦ τῆς ἁμαρτίας περιελεῖ ἀπ’ αὐτοῦ, τὸ στέαρ τὸ κατακαλύπτον τὰ ἐνδόσθια καὶ πᾶν τὸ στέαρ τὸ ἐπὶ τῶν ἐνδοσθίων,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">9</strong> <span style="font-family:SBL Greek,Gentium Plus,serif;font-size:1.1rem;">καὶ τοὺς δύο νεφροὺς καὶ τὸ στέαρ τὸ ἐπ’ αὐτῶν, ὅ ἐστιν ἐπὶ τῶν μηρίων, καὶ τὸν λοβὸν τὸν ἐπὶ τοῦ ἥπατος σὺν τοῖς νεφροῖς, περιελεῖ αὐτό,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">10</strong> <span style="font-family:SBL Greek,Gentium Plus,serif;font-size:1.1rem;">ὃν τρόπον ἀφαιρεῖτε αὐτὸ ἀπὸ τοῦ μόσχου τοῦ τῆς θυσίας τοῦ σωτηρίου· διανοίσει ὁ ἱερεὺς ἐπὶ τὸ θυσιαστήριον τῆς καρπώσεως.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">11</strong> <span style="font-family:SBL Greek,Gentium Plus,serif;font-size:1.1rem;">καὶ τὸ δέρμα τοῦ μόσχου καὶ πᾶσαν αὐτοῦ τὴν σάρκα σὺν τῇ κεφαλῇ καὶ τοῖς ἀκρωτηρίοις καὶ τῇ κοιλίᾳ καὶ τῇ κόπρῳ,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">12</strong> <span style="font-family:SBL Greek,Gentium Plus,serif;font-size:1.1rem;">καὶ ἐξοίσουσιν ὅλον τὸν μόσχον ἔξω τῆς παρεμβολῆς εἰς τόπον καθαρὸν οὗ ἐκχεοῦσιν τὴν σποδιάν, καὶ κατακαύσουσιν αὐτὸν ἐπὶ ξύλων ἐν πυρί· ἐπὶ τῆς ἐκχύσεως τῆς σποδιᾶς καυθήσεται.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">13</strong> <span style="font-family:SBL Greek,Gentium Plus,serif;font-size:1.1rem;">Ἐὰν δὲ πᾶσα συναγωγὴ Ἰσραὴλ ἀγνοήσῃ ἀκουσίως, καὶ λάθῃ ῥῆμα ἐξ ὀφθαλμῶν τῆς συναγωγῆς, καὶ ποιήσωσιν μίαν ἀπὸ πασῶν τῶν ἐντολῶν Κυρίου ἣ οὐ ποιηθήσεται καὶ πλημμελήσουσιν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">14</strong> <span style="font-family:SBL Greek,Gentium Plus,serif;font-size:1.1rem;">καὶ γνωσθῇ αὐτοῖς ἡ ἁμαρτία ἣν ἥμαρτον ἐν αὐτῇ, καὶ προσάξει ἡ συναγωγὴ μόσχον ἐκ βοῶν ἄμωμον περὶ τῆς ἁμαρτίας, καὶ προσάξει αὐτὸν παρὰ τὰς θύρας τῆς σκηνῆς τοῦ μαρτυρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">15</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσουσιν οἱ πρεσβύτεροι τῆς συναγωγῆς τὰς χεῖρας αὐτῶν ἐπὶ τὴν κεφαλὴν τοῦ μόσχου ἔναντι Κυρίου, καὶ σφάξουσιν τὸν μόσχον ἔναντι Κυρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">16</strong> <span style="font-family:SBL Greek,Gentium Plus,serif;font-size:1.1rem;">καὶ εἰσοίσει ὁ ἱερεὺς ὁ χριστὸς ἀπὸ τοῦ αἵματος τοῦ μόσχου εἰς τὴν σκηνὴν τοῦ μαρτυρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">17</strong> <span style="font-family:SBL Greek,Gentium Plus,serif;font-size:1.1rem;">καὶ βάψει ὁ ἱερεὺς τὸν δάκτυλον ἀπὸ τοῦ αἵματος τοῦ μόσχου, καὶ ῥανεῖ ἑπτάκις ἔναντι Κυρίου κατενώπιον τοῦ καταπετάσματος τοῦ ἁγίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">18</strong> <span style="font-family:SBL Greek,Gentium Plus,serif;font-size:1.1rem;">καὶ ἀπὸ τοῦ αἵματος ἐπιθήσει ὁ ἱερεὺς ἐπὶ τὰ κέρατα τοῦ θυσιαστηρίου τῶν θυμιαμάτων τῆς συνθέσεως, ὅ ἐστιν ἐνώπιον Κυρίου, ὅ ἐστιν ἐν τῇ σκηνῇ τοῦ μαρτυρίου· καὶ τὸ πᾶν αἷμα ἐκχεεῖ πρὸς τὴν βάσιν τοῦ θυσιαστηρίου τῶν καρπώσεων τῶν πρὸς τῇ θύρᾳ τῆς σκηνῆς τοῦ μαρτυρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">19</strong> <span style="font-family:SBL Greek,Gentium Plus,serif;font-size:1.1rem;">καὶ τὸ πᾶν στέαρ περιελεῖ ἀπ’ αὐτοῦ καὶ ἀνοίσει ἐπὶ τὸ θυσιαστήριον·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">20</strong> <span style="font-family:SBL Greek,Gentium Plus,serif;font-size:1.1rem;">καὶ ποιήσει τὸν μόσχον ὃν τρόπον ἐποίησεν τὸν μόσχον τὸν τῆς ἁμαρτίας, οὕτως ποιηθήσεται· καὶ ἐξιλάσεται περὶ αὐτῶν ὁ ἱερεύς, καὶ ἀφεθήσεται αὐτοῖς ἡ ἁμαρτία.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">21</strong> <span style="font-family:SBL Greek,Gentium Plus,serif;font-size:1.1rem;">καὶ ἐξοίσουσιν τὸν μόσχον ἔξω τῆς παρεμβολῆς, καὶ κατακαύσουσιν τὸν μόσχον ὃν τρόπον κατέκαυσαν τὸν μόσχον τὸν πρότερον· ἁμαρτία συναγωγῆς ἐστίν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">22</strong> <span style="font-family:SBL Greek,Gentium Plus,serif;font-size:1.1rem;">Ἐὰν δὲ ὁ ἄρχων ἁμάρτῃ καὶ ποιήσῃ μίαν ἀπὸ πασῶν τῶν ἐντολῶν Κυρίου τοῦ θεοῦ αὐτῶν ἣ οὐ ποιηθήσεται, ἀκουσίως, καὶ ἁμάρτῃ, καὶ πλημμελήσῃ,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">23</strong> <span style="font-family:SBL Greek,Gentium Plus,serif;font-size:1.1rem;">καὶ γνωσθῇ αὐτῷ ἡ ἁμαρτία ἣν ἥμαρτεν ἐν αὐτῇ, καὶ προσοίσει τὸ δῶρον αὐτοῦ χίμαρον ἐξ αἰγῶν, ἄρσεν ἄμωμον.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">24</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσει τὴν χεῖρα ἐπὶ τὴν κεφαλὴν τοῦ χιμάρου, καὶ σφάξουσιν αὐτὸν ἐν τόπῳ οὗ σφάζουσιν τὰ ὁλοκαυτώματα ἐνώπιον Κυρίου· ἁμαρτία ἐστίν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">25</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσει ὁ ἱερεὺς ἀπὸ τοῦ αἵματος τοῦ τῆς ἁμαρτίας τῷ δακτύλῳ ἐπὶ τὰ κέρατα τοῦ θυσιαστηρίου τῶν ὁλοκαυτωμάτων, καὶ τὸ πᾶν αἷμα αὐτοῦ ἐκχεεῖ παρὰ τὴν βάσιν τοῦ θυσιαστηρίου τῶν ὁλοκαυτωμάτων.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">26</strong> <span style="font-family:SBL Greek,Gentium Plus,serif;font-size:1.1rem;">καὶ τὸ πᾶν στέαρ αὐτοῦ ἀνοίσει ἐπὶ τὸ θυσιαστήριον, ὥσπερ τὸ στέαρ θυσίας σωτηρίου· καὶ ἐξιλάσεται περὶ αὐτοῦ ὁ ἱερεὺς ἀπὸ τῆς ἁμαρτίας αὐτοῦ, καὶ ἀφεθήσεται αὐτῷ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">27</strong> <span style="font-family:SBL Greek,Gentium Plus,serif;font-size:1.1rem;">Ἐὰν δὲ ψυχὴ μία ἁμάρτῃ ἀκουσίως ἐκ τοῦ λαοῦ τῆς γῆς ἐν τῷ ποιῆσαι μίαν ἀπὸ πασῶν τῶν ἐντολῶν Κυρίου ἣ οὐ ποιηθήσεται, καὶ πλημμελήσῃ,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">28</strong> <span style="font-family:SBL Greek,Gentium Plus,serif;font-size:1.1rem;">καὶ γνωσθῇ αὐτῷ ἡ ἁμαρτία ἣν ἥμαρτεν ἐν αὐτῇ, καὶ οἴσει χίμαιραν ἐξ αἰγῶν· θήλειαν ἄμωμον οἴσει περὶ τῆς ἁμαρτίας ἧς ἥμαρτεν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">29</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσει τὴν χεῖρα ἐπὶ τὴν κεφαλὴν τοῦ ἁμαρτήματος αὐτοῦ, καὶ σφάξουσιν τὴν χίμαιραν τὴν τῆς ἁμαρτίας ἐν τόπῳ οὗ σφάζουσιν τὰ ὁλοκαυτώματα.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">30</strong> <span style="font-family:SBL Greek,Gentium Plus,serif;font-size:1.1rem;">καὶ λήμψεται ὁ ἱερεὺς ἀπὸ τοῦ αἵματος αὐτῆς τῷ δακτύλῳ καὶ ἐπιθήσει ἐπὶ τὰ κέρατα τοῦ θυσιαστηρίου τῶν ὁλοκαυτωμάτων, καὶ πᾶν τὸ αἷμα αὐτῆς ἐκχεεῖ παρὰ τὴν βάσιν τοῦ θυσιαστηρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">31</strong> <span style="font-family:SBL Greek,Gentium Plus,serif;font-size:1.1rem;">καὶ πᾶν τὸ στέαρ περιελεῖ ὃν τρόπον περιαιρεῖται στέαρ ἀπὸ θυσίας σωτηρίου, καὶ ἀνοίσει ὁ ἱερεὺς ἐπὶ τὸ θυσιαστήριον εἰς ὀσμὴν εὐωδίας Κυρίῳ· καὶ ἐξιλάσεται περὶ αὐτοῦ ὁ ἱερεύς, καὶ ἀφεθήσεται αὐτῷ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">32</strong> <span style="font-family:SBL Greek,Gentium Plus,serif;font-size:1.1rem;">Ἐὰν δὲ πρόβατον προσενέγκῃ τὸ δῶρον αὐτοῦ εἰς ἁμαρτίαν, θῆλυ ἄμωμον προσοίσει αὐτό.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">33</strong> <span style="font-family:SBL Greek,Gentium Plus,serif;font-size:1.1rem;">καὶ ἐπιθήσει τὴν χεῖρα ἐπὶ τὴν κεφαλὴν αὐτοῦ τοῦ τῆς ἁμαρτίας, καὶ σφάξουσιν αὐτὸ ἐν τόπῳ οὗ σφάζουσιν τὰ ὁλοκαυτώματα.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">34</strong> <span style="font-family:SBL Greek,Gentium Plus,serif;font-size:1.1rem;">καὶ λαβὼν ὁ ἱερεὺς ἀπὸ τοῦ αἵματος τοῦ τῆς ἁμαρτίας τῷ δακτύλῳ ἐπιθήσει ἐπὶ τὰ κέρατα τοῦ θυσιαστηρίου τῆς ὁλοκαυτώσεως, καὶ πᾶν αὐτοῦ τὸ αἷμα ἐκχεεῖ παρὰ τὴν βάσιν τοῦ θυσιαστηρίου τῆς ὁλοκαυτώσεως.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">35</strong> <span style="font-family:SBL Greek,Gentium Plus,serif;font-size:1.1rem;">καὶ πᾶν αὐτοῦ τὸ στέαρ περιελεῖ ὃν τρόπον περιαιρεῖται στέαρ προβάτου ἐκ τῆς θυσίας τοῦ σωτηρίου, καὶ ἐπιθήσει αὐτὸ ὁ ἱερεὺς ἐπὶ τὸ θυσιαστήριον ἐπὶ τὸ ὁλοκαύτωμα Κυρίου· καὶ ἐξιλάσεται περὶ αὐτοῦ ὁ ἱερεὺς περὶ τῆς ἁμαρτίας ἧς ἥμαρτεν, καὶ ἀφεθήσεται αὐτῷ.</span></p>
      </section>
      <hr class="divider">
      <div class="chapter-nav">
        <span><a href="lev-3.html">&larr; Ch 3</a></span>
        <a href="index.html">All Books</a>
        <span><a href="lev-5.html">Ch 5 &rarr;</a></span>
      </div>
    </article>
  </main>
  </div></div>
  <div class="book-spine" aria-hidden="true"></div>
  <footer class="site-footer">
    <p class="footer-scripture">&ldquo;The words of the LORD are pure words.&rdquo;</p>
    <p class="footer-ref">PSALM 12:6</p>
    <p class="footer-copy">The Unveiled Word &mdash; Soli Deo Gloria</p>
  </footer>
  <!-- Biblical Study Tools -->
  <script src="../js/biblical-geography.js?v3"></script>
  <script src="../js/pronunciation-system.js?v3"></script>
  <script src="../js/manuscript-confidence.js?v3"></script>
  <script src="../js/biblical-study-tools.js?v3"></script>
  <script>
    document.addEventListener('DOMContentLoaded', function() {
      if (typeof BiblicalStudyTools !== 'undefined') {
        new BiblicalStudyTools({
          dataURL: '../',
          enableGeography: true,
          enablePronunciation: true,
          enableManuscripts: true,
          enableCrossRefs: true,
          enableSemanticSearch: true,
          autoEnhance: true
        });
      }
    });
  </script>

  <script src="../js/main.js?v3"></script>
<script src="../js/audio-pronunciation.js?v3"></script>
<script src="../js/bg-music.js?v3"></script>
</body></html>