<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Exodus 39 (LXX Septuagint) &mdash; The Unveiled Word</title>
  <link rel="stylesheet" href="../css/style.css">
</head>
<body>
  <header class="site-header">
    <div class="nav-container">
      <a href="../" class="site-logo">The Unveiled Word</a>
      <button class="nav-toggle" aria-label="Toggle navigation"><span></span><span></span><span></span></button>
      <ul class="nav-links">
        <li><a href="../studies/">Studies</a></li>
        <li><a href="../interlinear/">Interlinear</a></li>
        <li><a href="../lexicon/">Lexicon</a></li>
        <li><a href="../reference/">Reference</a></li>
        <li><a href="../search.html">Search</a></li>
      </ul>
    </div>
  </header>
  <div class="book-page"><div class="illuminated-border">
    <div class="border-left"></div><div class="border-right"></div>
    <div class="corner-tl"></div><div class="corner-tr"></div>
    <div class="corner-bl"></div><div class="corner-br"></div>
  <main class="page-container">
    <article class="study-article">
      <header class="study-header">
        <div class="study-category">Septuagint (LXX) &bull; Greek Old Testament &bull; Swete&rsquo;s Edition</div>
        <h1 class="study-title">Exodus 39</h1>
        <p class="study-subtitle">The Greek Translation Read by the Apostles</p>
      </header>
      <div class="chapter-nav">
        <span><a href="exo-38.html">&larr; Ch 38</a></span>
        <a href="index.html">Exodus</a>
        <span><a href="exo-40.html">Ch 40 &rarr;</a></span>
      </div>
      <hr class="divider">
      <section class="study-body">
        <p style="font-size:0.8rem;color:var(--ink-light,#6b5b4a);margin-bottom:16px;"><em>
          The Septuagint (LXX) is the Greek translation of the Hebrew Bible, produced ~250 BC in Alexandria.
          This is the text the New Testament authors quoted. Compare with the
          <a href="../interlinear/exo-39.html">Hebrew interlinear</a>.
        </em></p>
        <p style="margin:8px 0;"><strong style="color:var(--vermillion,#c41e3a);font-size:0.8rem;">1</strong> <span style="font-family:SBL Greek,Gentium Plus,serif;font-size:1.1rem;">Πᾶν τὸ χρυσίον ὃ κατειργάσθη εἰς τὰ ἒργα κατὰ πᾶσαν τὴν ἐργασίαν τῶν ἁγίων ἐγένετο χρυσίου τοῦ τῆς ἀπαρχῆς, ἐννέα καὶ εἴκοσι τάλαντα καὶ ἑπτακόσιοι εἴκοσι σίκλοι, κατὰ τὸν σίκλον τὸν ἅγιον.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">2</strong> <span style="font-family:SBL Greek,Gentium Plus,serif;font-size:1.1rem;">καὶ ἀργυρίου ἀφαίρεμα παρὰ τῶν ἐπεσκεμμένων ἀνδρῶν τῆς συναγωγῆς ἑκατὸν τάλαντα καὶ χίλιοι ἑπτακόσιοι ἑβδομήκοντα πέντε σίκλοι· δραχμὴ μία τῇ κεφαλῇ τὸ ἥμισυ τοῦ σίκλου, κατὰ τὸν σίκλον τὸν ἅγιον.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">3</strong> <span style="font-family:SBL Greek,Gentium Plus,serif;font-size:1.1rem;">πᾶς ὁ παραπορευόμενος τὴν ἐπίσκεψιν ἀπὸ εἰκοσαετοῦς καὶ ἐπάνω εἰς τὰς ἑξήκοντα μυριάδας, καὶ τρισχίλιοι πεντακόσιοι καὶ πεντήκοντα.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">4</strong> <span style="font-family:SBL Greek,Gentium Plus,serif;font-size:1.1rem;">καὶ ἐγενήθη τὰ ἑκατὸν τάλαντα τοῦ ἀργυρίου εἰς τὴν χώνευσιν τῶν ἑκατὸν κεφαλίδων τῆς σκηνῆς καὶ εἰς τὰς ἑκατὸν κεφαλίδας τοῦ καταπετάσματος,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">5</strong> <span style="font-family:SBL Greek,Gentium Plus,serif;font-size:1.1rem;">ἑκατὸν κεφαλίδες εἰς τὰ ἑκατὸν τάλαντα, τάλαντον τῇ κεφαλίδι.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">6</strong> <span style="font-family:SBL Greek,Gentium Plus,serif;font-size:1.1rem;">καὶ τοὺς χιλίους ἑπτακοσίους ἑβδομήκοντα πέντε σίκλους ἐποίησαν εἰς τὰς ἀγκύλας τοῖς στύλοις, καὶ κατεχρύσωσεν τὰς κεφαλίδας αὐτῶν καὶ κατεκόσμησεν αὐτούς.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">7</strong> <span style="font-family:SBL Greek,Gentium Plus,serif;font-size:1.1rem;">καὶ ὁ χαλκὸς τοῦ ἀφαιρέματος ἑβδομήκοντα τάλαντα καὶ χίλιοι πεντακόσιοι σίκλοι.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">8</strong> <span style="font-family:SBL Greek,Gentium Plus,serif;font-size:1.1rem;">καὶ ἐποίησεν ἐξ αὐτῶν τὰς βάσεις τῆς θύρας τῆς σκηνῆς τοῦ μαρτυρίου,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">9</strong> <span style="font-family:SBL Greek,Gentium Plus,serif;font-size:1.1rem;">καὶ τὰς βάσεις τῆς πύλης κύκλῳ, καὶ τὰς βάσεις τῆς πύλης τῆς αὐλῆς, καὶ τοὺς πασσάλους τῆς σκηνῆς, καὶ τοὺς πασσάλους τῆς αὐλῆς κύκλῳ,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">10</strong> <span style="font-family:SBL Greek,Gentium Plus,serif;font-size:1.1rem;">καὶ τὸ παράθεμα τὸ χαλκοῦν τοῦ θυσιαστηρίου, καὶ πάντα τὰ σκεύη τοῦ θυσιαστηρίου, καὶ πάντα τὰ ἐργαλεῖα τῆς σκηνῆς τοῦ μαρτυρίου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">11</strong> <span style="font-family:SBL Greek,Gentium Plus,serif;font-size:1.1rem;">καὶ ἐποίησαν οἱ υἱοὶ Ἰσραὴλ καθὰ συνέταξεν Κύριος τῷ Μωυσῇ, οὕτως ἐποίησαν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">12</strong> <span style="font-family:SBL Greek,Gentium Plus,serif;font-size:1.1rem;">Τὸ δὲ λοιπὸν χρυσίον τοῦ ἀφαιρέματος ἐποίησαν σκεύη εἰς τὸ λειτουργεῖν ἐν αὐτοῖς ἔναντι Κυρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">13</strong> <span style="font-family:SBL Greek,Gentium Plus,serif;font-size:1.1rem;">καὶ τὴν καταλειφθεῖσαν ὑάκινθον καὶ πορφύραν καὶ τὸ κόκκινον ἐποίησαν στολὰς λειτουργικὰς Ἀαρών, ὥστε λειτουργεῖν ἐν αὐταῖς ἐν τῷ ἁγίῳ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">14</strong> <span style="font-family:SBL Greek,Gentium Plus,serif;font-size:1.1rem;">Καὶ ἤνεγκαν τὰς στολὰς πρὸς Μωυσῆν, καὶ τὴν σκηνὴν καὶ τὰ σκεύη αὐτῆς καὶ τὰς βάσεις καὶ τοὺς μοχλοὺς αὐτῆς καὶ τοὺς στύλους,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">15</strong> <span style="font-family:SBL Greek,Gentium Plus,serif;font-size:1.1rem;">καὶ τὴν κιβωτὸν τῆς διαθήκης καὶ τοὺς διωστῆρας αὐτῆς,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">16</strong> <span style="font-family:SBL Greek,Gentium Plus,serif;font-size:1.1rem;">καὶ τὸ θυσιαστήριον καὶ πάντα τὰ σκεύη αὐτοῦ, καὶ τὸ ἔλαιον τῆς χρίσεως καὶ τὸ θυμίαμα τῆς συνθέσεως, καὶ τὴν λυχνίαν τὴν καθαρὰν</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">17</strong> <span style="font-family:SBL Greek,Gentium Plus,serif;font-size:1.1rem;">καὶ τοὺς λύχνους αὐτῆς, λύχνους τῆς καύσεως, καὶ τὸ ἔλαιον τοῦ φωτός,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">18</strong> <span style="font-family:SBL Greek,Gentium Plus,serif;font-size:1.1rem;">καὶ τὴν τράπεζαν τῆς προθέσεως καὶ πάντα τὰ αὐτῆς σκεύη καὶ τοὺς ἄρτους τοὺς προκειμένους,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">19</strong> <span style="font-family:SBL Greek,Gentium Plus,serif;font-size:1.1rem;">καὶ τὰς στολὰς τοῦ ἁγίου αἵ εἰσιν Ἀαρών, καὶ τὰς στολὰς τῶν υἱῶν αὐτοῦ εἰς τὴν ἱερατίαν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">20</strong> <span style="font-family:SBL Greek,Gentium Plus,serif;font-size:1.1rem;">καὶ τὰ ἱστία τῆς αὐλῆς καὶ τοὺς στύλους, καὶ τὸ καταπέτασμα τῆς θύρας τῆς σκηνῆς καὶ τῆς πύλης τῆς αὐλῆς,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">21</strong> <span style="font-family:SBL Greek,Gentium Plus,serif;font-size:1.1rem;">καὶ πάντα τὰ σκεύη τῆς σκηνῆς καὶ πάντα τὰ ἐργαλεῖα αὐτῆς, καὶ τὰς διφθέρας δέρματα κριῶν ἠρυθροδανωμένα καὶ τὰ καλύμματα δέρματα ὑακίνθινα καὶ τῶν λοιπῶν τὰ ἐπικαλύμματα, καὶ τοὺς πασσάλους καὶ πάντα τὰ ἐργαλεῖα τὰ εἰς τὰ ἔργα τῆς σκηνῆς τοῦ μαρτυρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">22</strong> <span style="font-family:SBL Greek,Gentium Plus,serif;font-size:1.1rem;">ὃ συνέταξεν Κύριος Μωσῇ, οὕτως ἐποίησαν οἱ υἱοὶ Ἰσραὴλ πᾶσαν τὴν ἀποσκευὴν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">23</strong> <span style="font-family:SBL Greek,Gentium Plus,serif;font-size:1.1rem;">καὶ ἴδεν Μωσῆς πάντα τὰ ἔργα, καὶ ἦσαν πεποιηκότες αὐτὰ ὃν τρόπον συνέταξεν Κύριος τῷ Μωυσῇ, οὕτως ἐποίησαν αὐτά· καὶ εὐλόγησεν αὐτοὺς Μωυσῆς.</span></p>
      </section>
      <hr class="divider">
      <div class="chapter-nav">
        <span><a href="exo-38.html">&larr; Ch 38</a></span>
        <a href="index.html">All Books</a>
        <span><a href="exo-40.html">Ch 40 &rarr;</a></span>
      </div>
    </article>
  </main>
  </div></div>
  <div class="book-spine" aria-hidden="true"></div>
  <footer class="site-footer">
    <p class="footer-scripture">&ldquo;The words of the LORD are pure words.&rdquo;</p>
    <p class="footer-ref">PSALM 12:6</p>
    <p class="footer-copy">The Unveiled Word &mdash; Soli Deo Gloria</p>
  </footer>
  <script src="../js/main.js"></script>
</body></html>