<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Isaiah 59 (LXX Septuagint) &mdash; The Unveiled Word</title>
  <link rel="stylesheet" href="../css/style.css">
</head>
<body>
  <header class="site-header">
    <div class="nav-container">
      <a href="../" class="site-logo">The Unveiled Word</a>
      <button class="nav-toggle" aria-label="Toggle navigation"><span></span><span></span><span></span></button>
      <ul class="nav-links">
        <li><a href="../studies/">Studies</a></li>
        <li><a href="../interlinear/">Interlinear</a></li>
        <li><a href="../lexicon/">Lexicon</a></li>
        <li><a href="../reference/">Reference</a></li>
        <li><a href="../search.html">Search</a></li>
      </ul>
    </div>
  </header>
  <div class="book-page"><div class="illuminated-border">
    <div class="border-left"></div><div class="border-right"></div>
    <div class="corner-tl"></div><div class="corner-tr"></div>
    <div class="corner-bl"></div><div class="corner-br"></div>
  <main class="page-container">
    <article class="study-article">
      <header class="study-header">
        <div class="study-category">Septuagint (LXX) &bull; Greek Old Testament &bull; Swete&rsquo;s Edition</div>
        <h1 class="study-title">Isaiah 59</h1>
        <p class="study-subtitle">The Greek Translation Read by the Apostles</p>
      </header>
      <div class="chapter-nav">
        <span><a href="isa-58.html">&larr; Ch 58</a></span>
        <a href="index.html">Isaiah</a>
        <span><a href="isa-60.html">Ch 60 &rarr;</a></span>
      </div>
      <hr class="divider">
      <section class="study-body">
        <p style="font-size:0.8rem;color:var(--ink-light,#6b5b4a);margin-bottom:16px;"><em>
          The Septuagint (LXX) is the Greek translation of the Hebrew Bible, produced ~250 BC in Alexandria.
          This is the text the New Testament authors quoted. Compare with the
          <a href="../interlinear/isa-59.html">Hebrew interlinear</a>.
        </em></p>
        <p style="margin:8px 0;"><strong style="color:var(--vermillion,#c41e3a);font-size:0.8rem;">1</strong> <span style="font-family:SBL Greek,Gentium Plus,serif;font-size:1.1rem;">Μὴ οὐκ ἰσχύει ἡ χεὶρ Κυρίου τοῦ σῶσαι; ἢ ἐβάρυνεν τὸ οὖς αὐτοῦ τοῦ μὴ εἰσακοῦσαι;</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">2</strong> <span style="font-family:SBL Greek,Gentium Plus,serif;font-size:1.1rem;">ἀλλὰ τὰ ἁμαρτήματα ὑμῶν διιστῶσιν ἀνὰ μέσον ὑμῶν καὶ ἀνὰ μέσον τοῦ θεοῦ, καὶ διὰ τὰς ἁμαρτίας ὑμῶν ἀπέστρεψεν τὸ πρόσωπον ἀφ’ ὑμῶν τοῦ μὴ ἐλεῆσαι.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">3</strong> <span style="font-family:SBL Greek,Gentium Plus,serif;font-size:1.1rem;">αἱ γὰρ χεῖρες ὑμῶν μεμολυσμέναι αἵματι, καὶ οἱ δάκτυλοι ὑμῶν ἐν ἁμαρτίαις, τὰ δὲ χείλη ὑμῶν ἐλάλησεν ἀνομίαν, καὶ ἡ γλῶσσα ὑμῶν ἀδικίαν μελετᾷ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">4</strong> <span style="font-family:SBL Greek,Gentium Plus,serif;font-size:1.1rem;">οὐθεὶς λαλεῖ δίκαια, οὐδὲ ἔστιν κρίσις ἀληθινή· πεποίθασιν ἐπὶ ματαίοις καὶ λαλοῦσιν κενά, ὅτι κύουσιν πόνον καὶ τίκτουσιν ἀνομίαν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">5</strong> <span style="font-family:SBL Greek,Gentium Plus,serif;font-size:1.1rem;">ὠὰ ἀσπίδων ἔρρηξαν, καὶ ἱστὸν ἀράχνης ὑφαίνουσιν, καὶ ὁ μέλλων τῶν ὠῶν αὐτῶν φαγεῖν, συντρίψας οὔριον εὗρεν, καὶ ἐν αὐτῷ βασιλίσκος.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">6</strong> <span style="font-family:SBL Greek,Gentium Plus,serif;font-size:1.1rem;">ὁ ἱστὸς αὐτῶν οὐκ ἔσται εἰς ἱμάτιον, οὐδὲ μὴ περιβάλωνται ἀπὸ τῶν ἔργων αὐτῶν· τὰ γὰρ ἔργα αὐτῶν ἔργα ἀνομίας.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">7</strong> <span style="font-family:SBL Greek,Gentium Plus,serif;font-size:1.1rem;">οἱ δὲ πόδες αὐτῶν ἐπὶ πονηρίαν τρέχουσιν, ταχινοὶ ἐκχέαι αἷμα, καὶ οἱ διαλογισμοὶ αὐτῶν ἀπὸ φόνων· σύντριμμα καὶ ταλαιπωρία ἐν ταῖς ὁδοῖς αὐτῶν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">8</strong> <span style="font-family:SBL Greek,Gentium Plus,serif;font-size:1.1rem;">καὶ ὁδὸν εἰρήνης οὐκ οἴδασιν, καὶ οὐκ ἔστιν κρίσις ἐν ταῖς ὁδοῖς αὐτῶν· αἱ γὰρ τρίβοι αὐτῶν διεστραμμέναι ἃς διοδεύουσιν, καὶ οὐκ οἴδασιν εἰρήνην.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">9</strong> <span style="font-family:SBL Greek,Gentium Plus,serif;font-size:1.1rem;">διὰ τοῦτο ἀπέστη ἡ κρίσις ἀπ’ αὐτῶν, καὶ οὐ μὴ καταλάβῃ αὐτοὺς δικαιοσύνη· ὑπομεινάντων φῶς ἐγένετο αὐτοῖς σκότος, μείναντες αὐγὴν ἐν ἀωρίᾳ περιεπάτησαν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">10</strong> <span style="font-family:SBL Greek,Gentium Plus,serif;font-size:1.1rem;">ψηλαφήσουσιν ὡς τυφλοὶ τοῖχον, καὶ ὡς οὐχ ὑπαρχόντων ὀφθαλμῶν ψηλαφήσουσιν· πεσοῦνται ἐν μεσημβρίᾳ ὡς ἐν μεσονυκτίῳ, ὡς ἀποθνήσκοντες στενάξουσιν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">11</strong> <span style="font-family:SBL Greek,Gentium Plus,serif;font-size:1.1rem;">ὡς ἄρκος καὶ ὡς περιστερὰ ἅμα πορεύσονται· ἀνεμείναμεν κρίσιν καὶ οὐκ ἔστιν· σωτηρία μακρὰν ἀφέστηκεν ἀφ’ ἡμῶν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">12</strong> <span style="font-family:SBL Greek,Gentium Plus,serif;font-size:1.1rem;">πολλὴ γὰρ ἡμῶν ἡ ἀνομία ἐναντίον σου, καὶ αἱ ἁμαρτίαι ἡμῶν ἀντέστησαν ἡμῖν· αἱ γὰρ ἀνομίαι ἡμῶν ἐν ἡμῖν, καὶ τὰ ἀδικήματα ἡμῶν ἔγνωμεν·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">13</strong> <span style="font-family:SBL Greek,Gentium Plus,serif;font-size:1.1rem;">ἠσεβήσαμεν καὶ ἐψευσάμεθα, καὶ ἀπέστημεν ὄπισθεν τοῦ θεοῦ ἡμῶν· ἐλαλήσαμεν ἄδικα καὶ ἠπειθήσαμεν, ἐκύομεν καὶ ἐμελετήσαμεν ἀπὸ καρδίας ἡμῶν λόγους ἀδίκους,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">14</strong> <span style="font-family:SBL Greek,Gentium Plus,serif;font-size:1.1rem;">καὶ ἀπεστήσαμεν ὀπίσω τὴν κρίσιν, καὶ ἡ δικαιοσύνη μακρὰν ἀφέστηκεν· ὅτι καταναλώθη ἐν ταῖς ὁδοῖς αὐτῶν ἡ ἀλήθεια, καὶ δι’ εὐθείας οὐκ ἐδύναντο διελθεῖν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">15</strong> <span style="font-family:SBL Greek,Gentium Plus,serif;font-size:1.1rem;">καὶ ἡ ἀλήθεια ἦρται, καὶ μετέστησαν τὴν διάνοιαν τοῦ συνιέναι· καὶ εἶδεν Κύριος, καὶ οὐκ ἤρεσεν αὐτῷ, ὅτι οὐκ ἦν κρίσις.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">16</strong> <span style="font-family:SBL Greek,Gentium Plus,serif;font-size:1.1rem;">καὶ εἶδεν καὶ οὐκ ἦν ἀνήρ, καὶ κατενόησεν καὶ οὐκ ἦν ὁ ἀντιλημψόμενος, καὶ ἠμύνατο αὐτοὺς τῷ βραχίονι αὐτοῦ καὶ τῇ ἐλεημοσύνῃ ἐστηρίσατο.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">17</strong> <span style="font-family:SBL Greek,Gentium Plus,serif;font-size:1.1rem;">καὶ ἐνεδύσατο δικαιοσύνην ὡς θώρακα, καὶ περιέθετο περικεφαλαίαν σωτηρίου ἐπὶ τῆς κεφαλῆς, καὶ περιεβάλετο ἱμάτιον ἐκδικήσεως, καὶ τὸ περιβόλαιον αὐτοῦ</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">18</strong> <span style="font-family:SBL Greek,Gentium Plus,serif;font-size:1.1rem;">ὡς ἀνταποδώσων ἀνταπόδοσιν ὄνειδος τοῖς ὑπεναντίοις.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">19</strong> <span style="font-family:SBL Greek,Gentium Plus,serif;font-size:1.1rem;">καὶ φοβηθήσονται οἱ ἀπὸ δυσμῶν τὸ ὄνομα Κυρίου, καὶ οἱ ἀπ’ ἀνατολῶν ἡλίου τὸ ὄνομα τὸ ἔνδοξον· ἥξει γὰρ ὡς ποταμὸς βίαιος ἡ ὀργὴ παρὰ Κυρίου, ἥξει μετὰ θυμοῦ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">20</strong> <span style="font-family:SBL Greek,Gentium Plus,serif;font-size:1.1rem;">καὶ ἥξει ἕνεκεν Σειὼν ὁ ῥυόμενος καὶ ἀποστρέψει ἀσεβείας ἀπὸ Ἰακώβ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">21</strong> <span style="font-family:SBL Greek,Gentium Plus,serif;font-size:1.1rem;">καὶ αὕτη αὐτοῖς ἡ παρ’ ἐμοῦ διαθήκη, εἶπεν Κύριος· τὸ πνεῦμα τὸ ἐμὸν ὅ ἐστιν ἐπὶ σοί, καὶ τὰ ῥήματα ἃ ἔδωκα εἰς τὸ στόμα σου, οὐ μὴ ἐκλίπῃ ἐκ τοῦ στόματός σου καὶ ἐκ τοῦ στόματος τοῦ σπέρματός σου· εἶπεν γὰρ Κύριος ἀπὸ τοῦ νῦν καὶ εἰς τὸν αἰῶνα.</span></p>
      </section>
      <hr class="divider">
      <div class="chapter-nav">
        <span><a href="isa-58.html">&larr; Ch 58</a></span>
        <a href="index.html">All Books</a>
        <span><a href="isa-60.html">Ch 60 &rarr;</a></span>
      </div>
    </article>
  </main>
  </div></div>
  <div class="book-spine" aria-hidden="true"></div>
  <footer class="site-footer">
    <p class="footer-scripture">&ldquo;The words of the LORD are pure words.&rdquo;</p>
    <p class="footer-ref">PSALM 12:6</p>
    <p class="footer-copy">The Unveiled Word &mdash; Soli Deo Gloria</p>
  </footer>
  <script src="../js/main.js"></script>
</body></html>