<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Ezekiel 43 (LXX Septuagint) &mdash; The Unveiled Word</title>
  <link rel="stylesheet" href="../css/style.css?v6">
</head>
<body>
  <header class="site-header">
    <div class="nav-container">
      <a href="../" class="site-logo">The Unveiled Word</a>
      <button class="nav-toggle" aria-label="Toggle navigation"><span></span><span></span><span></span></button>
      <ul class="nav-links">
        <li><a href="../studies/">Studies</a></li>
        <li><a href="../interlinear/">Interlinear</a></li>
        <li><a href="../lexicon/">Lexicon</a></li>
        <li><a href="../reference/">Reference</a></li>
        <li><a href="../search.html">Search</a></li>
      </ul>
    </div>
  </header>
  <div class="book-page"><div class="illuminated-border">
    <div class="border-left"></div><div class="border-right"></div>
    <div class="corner-tl"></div><div class="corner-tr"></div>
    <div class="corner-bl"></div><div class="corner-br"></div>
  <main class="page-container">
    <article class="study-article">
      <header class="study-header">
        <div class="study-category">Septuagint (LXX) &bull; Greek Old Testament &bull; Swete&rsquo;s Edition</div>
        <h1 class="study-title">Ezekiel 43</h1>
        <p class="study-subtitle">The Greek Translation Read by the Apostles</p>
      </header>
      <div class="chapter-nav">
        <span><a href="ezk-42.html">&larr; Ch 42</a></span>
        <a href="index.html">Ezekiel</a>
        <span><a href="ezk-44.html">Ch 44 &rarr;</a></span>
      </div>
      <hr class="divider">
      <section class="study-body">
        <p style="font-size:0.8rem;color:var(--ink-light,#6b5b4a);margin-bottom:16px;"><em>
          The Septuagint (LXX) is the Greek translation of the Hebrew Bible, produced ~250 BC in Alexandria.
          This is the text the New Testament authors quoted. Compare with the
          <a href="../interlinear/ezk-43.html">Hebrew interlinear</a>.
        </em></p>
        <p style="margin:8px 0;"><strong style="color:var(--vermillion,#c41e3a);font-size:0.8rem;">1</strong> <span style="font-family:SBL Greek,Gentium Plus,serif;font-size:1.1rem;">Καὶ ἤγαγέν με ἐπὶ τὴν πύλην τὴν βλέπουσαν κατὰ ἀνατολάς, καὶ ἐξήγαγέν με·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">2</strong> <span style="font-family:SBL Greek,Gentium Plus,serif;font-size:1.1rem;">καὶ ἰδοὺ δόξα θεοῦ Ἰσραὴλ ἤρχετο κατὰ τὴν ὁδὸν τὴν πρὸς ἀνατολάς, καὶ φωνὴ τῆς παρεμβολῆς ὡς φωνὴ διπλασιαζόντων πολλῶν· καὶ ἡ γῆ ἐξέλαμπεν ὡς φέγγος ἀπὸ τῆς δόξης κυκλόθεν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">3</strong> <span style="font-family:SBL Greek,Gentium Plus,serif;font-size:1.1rem;">καὶ ἡ ὅρασις ἣν ἴδον κατὰ τὴν ὅρασιν ἣν ἴδον ὅτε εἰσεπορευόμην τοῦ χρῖσαι τὴν πόλιν, καὶ ἡ ὅρασις τοῦ ἅρματος οὗ ἴδον κατὰ τὴν ὅρασιν ἣν ἴδον ἐπὶ τοῦ ποταμοῦ τοῦ Χοβάρ· καὶ πίπτω ἐπὶ πρόσωπόν μου.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">4</strong> <span style="font-family:SBL Greek,Gentium Plus,serif;font-size:1.1rem;">καὶ δόξα Κυρίου εἰσῆλθεν εἰς τὸν οἶκον κατὰ τὴν ὁδὸν τῆς πύλης τῆς βλεπούσης κατὰ ἀνατολάς.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">5</strong> <span style="font-family:SBL Greek,Gentium Plus,serif;font-size:1.1rem;">καὶ ἀνέλαβέν με πνεῦμα καὶ εἰσήγαγέν με εἰς τὴν αὐλὴν τὴν ἐσωτέραν, καὶ ἰδοὺ πλήρης δόξης Κυρίου ὁ οἶκος.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">6</strong> <span style="font-family:SBL Greek,Gentium Plus,serif;font-size:1.1rem;">καὶ ἔστην, καὶ ἰδοὺ φωνὴ ἐκ τοῦ οἴκου λαλοῦντος πρὸς μέ, καὶ ὁ ἀνὴρ ἱστήκει ἐχόμενός μου,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">7</strong> <span style="font-family:SBL Greek,Gentium Plus,serif;font-size:1.1rem;">καὶ εἶπεν πρὸς μέ Ἑόρακας, υἱὲ ἀνθρώπου, τὸν τόπον τοῦ θρόνου μου καὶ τὸν τόπον τοῦ ἴχνους τῶν ποδῶν μου, ἐν οἷς κατασκηνώσει τὸ ὄνομά μου ἐν μέσῳ οἴκου Ἰσραὴλ τὸν αἰῶνα· καὶ οὐ βεβηλώσουσιν οὐκέτι οἶκος Ἰσραὴλ τὸ ὄνομα τὸ ἅγιόν μου, αὐτοὶ καὶ οἱ ἡγούμενοι αὐτῶν, ἐν τῇ πορνείᾳ αὐτῶν καὶ ἐν τοῖς φόνοις τῶν ἡγουμένων ἐν μέσῳ αὐτῶν,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">8</strong> <span style="font-family:SBL Greek,Gentium Plus,serif;font-size:1.1rem;">ἐν τῷ τιθέναι αὐτοὺς τὸ πρόθυρόν μου ἐν τοῖς προθύροις αὐτῶν καὶ τὰς φλιάς μου ἐχομένας τῶν φλιῶν αὐτῶν· καὶ ἔδωκαν τὸν τοῖχόν μου ὡς συνεχόμενον ἐμοῦ καὶ αὐτῶν, καὶ ἐβεβήλωσαν τὸ ὄνομα τὸ ἅγιόν μου ἐν ταῖς ἀνομίαις αὐτῶν αἷς ἐποίουν· καὶ ἐξέτριψα αὐτοὺς ἐν θυμῷ μου καὶ ἐν φόνῳ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">9</strong> <span style="font-family:SBL Greek,Gentium Plus,serif;font-size:1.1rem;">καὶ νῦν ἀπωσάσθωσαν τὴν πορνείαν αὐτῶν καὶ τοὺς φόνους τῶν ἡγουμένων αὐτῶν ἀπ’ ἐμοῦ, καὶ κατασκηνώσω ἐν μέσῳ αὐτῶν τὸν αἰῶνα.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">10</strong> <span style="font-family:SBL Greek,Gentium Plus,serif;font-size:1.1rem;">καὶ σύ, υἱὲ ἀνθρώπου, δεῖξον τῷ οἴκῳ Ἰσραὴλ τὸν οἶκον, καὶ κοπάσουσιν ἀπὸ τῶν ἁμαρτιῶν αὐτῶν· καὶ τὴν ὅρασιν αὐτοῦ καὶ τὴν διάταξιν αὐτοῦ,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">11</strong> <span style="font-family:SBL Greek,Gentium Plus,serif;font-size:1.1rem;">καὶ αὐτοὶ λήμψονται τὴν κόλασιν αὐτῶν περὶ πάντων ὧν ἐποίησαν. καὶ διαγράψεις τὸν οἶκον καὶ τὰς ἐξόδους αὐτοῦ καὶ τὴν ὑπόστασιν αὐτοῦ, καὶ πάντα τὰ προστάγματα αὐτοῦ καὶ πάντα τὰ νόμιμα αὐτοῦ γνωριεῖς αὐτοῖς καὶ διαγράψεις ἐναντίον αὐτῶν, καὶ φυλάξονται πάντα τὰ δικαιώματά μου καὶ πάντα τὰ προστάγματά μου καὶ ποιήσουσιν αὐτά.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">12</strong> <span style="font-family:SBL Greek,Gentium Plus,serif;font-size:1.1rem;">καὶ τὴν διαγραφὴν τοῦ οἴκου ἐπὶ τῆς κορυφῆς τοῦ ὄρους, πάντα τὰ ὅρια αὐτοῦ κυκλόθεν ἅγια ἁγίων.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">13</strong> <span style="font-family:SBL Greek,Gentium Plus,serif;font-size:1.1rem;">Καὶ ταῦτα τὰ μέτρα τοῦ θυσιαστηρίου ἐν πήχει τοῦ πήχεος καὶ παλαιστῆς· κόλπωμα βάθους ἐπὶ πῆχυν, καὶ πῆχυς τὸ εὖρος, καὶ γεῖσος ἐπὶ τὸ χεῖλος αὐτοῦ κυκλόθεν σπιθαμῆς. καὶ τοῦτο τὸ ὕψος τοῦ θυσιαστηρίου·</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">14</strong> <span style="font-family:SBL Greek,Gentium Plus,serif;font-size:1.1rem;">ἐκ βάθους τῆς ἀρχῆς τοῦ κοιλώματος αὐτοῦ πρὸς τὸ ἱλαστήριον τὸ μέγα τοῦτο ὑποκάτωθεν πηχῶν δύο, καὶ τὸ εὖρος πήχεος. καὶ ἀπὸ τοῦ ἱλαστηρίου τοῦ μικροῦ ἐπὶ τὸ ἱλαστήριον τὸ μέγα πήχεις τέσσαρες, καὶ εὖρος πῆχυς.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">15</strong> <span style="font-family:SBL Greek,Gentium Plus,serif;font-size:1.1rem;">καὶ τὸ ἁριὴλ πηχῶν τεσσάρων, καὶ ἀπὸ τοῦ ἀριὴλ καὶ ὑπεράνω τῶν κεράτων πῆχυς.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">16</strong> <span style="font-family:SBL Greek,Gentium Plus,serif;font-size:1.1rem;">καὶ τὸ ἀριὴλ πηχῶν δώδεκα μήκους, ἐπὶ πήχεις δώδεκα· τετράγωνον ἐπὶ τὰ τέσσερα μέρη αὐτοῦ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">17</strong> <span style="font-family:SBL Greek,Gentium Plus,serif;font-size:1.1rem;">καὶ τὸ ἱλαστήριον πηχῶν δέκα τεσσάρων τὸ μῆκος, ἐπὶ πήχεις δέκα τέσσαρες τὸ εὖρος ἐπὶ τέσσερα μέρη αὐτοῦ, καὶ τὸ γεῖσος αὐτῷ κυκλόθεν κυκλούμενον αὐτῷ ἥμισυ πήχεος, καὶ τὸ κύκλωμα αὐτοῦ πῆχυς κυκλόθεν· καὶ οἱ κλιμακτῆρες αὐτοῦ βλέποντες κατ’ ἀνατολάς.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">18</strong> <span style="font-family:SBL Greek,Gentium Plus,serif;font-size:1.1rem;">Καὶ εἶπεν πρὸς μέ Υἱὲ ἀνθρώπου, τάδε λέγει Κύριος ὁ θεὸς Ἰσραήλ Ταῦτα τὰ προστάγματα τοῦ θυσιαστηρίου ἐν ἡμέρᾳ ποιήσεως αὐτοῦ, τοῦ ἀναφέρειν ἐπ’ αὐτοῦ ὁλοκαυτώματα καὶ προσχέειν πρὸς αὐτὸ αἷμα.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">19</strong> <span style="font-family:SBL Greek,Gentium Plus,serif;font-size:1.1rem;">καὶ δώσεις τοῖς ἱερεῦσι τοῖς Λευείταις τοῖς ἐκ τοῦ σπέρματος Σαδδοὺκ τοῖς ἐγγίζουσι πρὸς μέ, λέγει Κύριος ὁ θεός, τοῦ λειτουργεῖν μοι, μόσχον ἐκ βοῶν περὶ ἁμαρτίας.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">20</strong> <span style="font-family:SBL Greek,Gentium Plus,serif;font-size:1.1rem;">καὶ λήμψονται ἐκ τοῦ αἵματος αὐτοῦ, καὶ ἐπιθήσουσιν ἐπὶ τὰ τέσσερα κέρατα τοῦ θυσιαστηρίου καὶ ἐπὶ τὰς τέσσαρας γωνίας τοῦ ἱλαστηρίου καὶ ἐπὶ τὴν βάσιν κύκλῳ, καὶ ἐξιλάσονται αὐτό.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">21</strong> <span style="font-family:SBL Greek,Gentium Plus,serif;font-size:1.1rem;">καὶ λήμψονται τὸν μόσχον τὸν περὶ ἁμαρτίας, καὶ κατακαυθήσεται ἐν τῷ ἀποκεχωρισμένῳ τοῦ οἴκου ἔξωθεν τῶν ἁγίων.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">22</strong> <span style="font-family:SBL Greek,Gentium Plus,serif;font-size:1.1rem;">καὶ τῇ ἡμέρᾳ τῇ δευτέρᾳ λήμψονται ἐρίφους δύο αἰγῶν ἀμώμους ὑπὲρ ἁμαρτίας, καὶ ἐξιλάσονται τὸ θυσιαστήριον καθότι ἐξιλάσαντο ἐν τῷ μόσχῳ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">23</strong> <span style="font-family:SBL Greek,Gentium Plus,serif;font-size:1.1rem;">καὶ μετὰ τὸ συντελέσαι σε τὸν ἐξιλασμὸν προσοίσουσι μόσχον ἐκ βοῶν ἄμωμον καὶ κριὸν ἐκ προβάτων ἄμωμον,</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">24</strong> <span style="font-family:SBL Greek,Gentium Plus,serif;font-size:1.1rem;">καὶ προσοίσετε ἐναντίον Κυρίου· καὶ ἐπιρίψουσιν οἱ ἱερεῖς ἐπ’ αὐτὰ ἃλα, καὶ ἀνοίσουσιν αὐτὰ ὁλοκαυτώματα τῷ κυρίῳ.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">25</strong> <span style="font-family:SBL Greek,Gentium Plus,serif;font-size:1.1rem;">ἑπτὰ ἡμέρας ποιήσεις ἔριφον ὑπὲρ ἁμαρτίας καθ’ ἡμέραν καὶ μόσχον ἐκ βοῶν καὶ κριὸν ἐκ προβάτων, ἄμωμα ποιήσουσιν</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">26</strong> <span style="font-family:SBL Greek,Gentium Plus,serif;font-size:1.1rem;">ἑπτὰ ἡμέρας· καὶ ἐξιλάσονται τὸ θυσιαστήριον καὶ καθαριοῦσιν αὐτό, καὶ πλήσουσιν χεῖρας αὐτῶν.</span></p><p style="margin:8px 0;"><strong style="color:var(--vermillion,#c41e3a);font-size:0.8rem;">27</strong> <span style="font-family:SBL Greek,Gentium Plus,serif;font-size:1.1rem;">καὶ ἔσται ἀπὸ τῆς ἡμέρας τῆς ὀγδόης καὶ ἐπέκεινα ποιήσουσιν οἱ ἱερεῖς ἐπὶ τὸ θυσιαστήριον τὰ ὁλοκαυτώματα ὑμῶν καὶ τὰ τοῦ σωτηρίου ὑμῶν· καὶ προσδέξομαι ὑμᾶς, λέγει Κύριος.</span></p>
      </section>
      <hr class="divider">
      <div class="chapter-nav">
        <span><a href="ezk-42.html">&larr; Ch 42</a></span>
        <a href="index.html">All Books</a>
        <span><a href="ezk-44.html">Ch 44 &rarr;</a></span>
      </div>
    </article>
  </main>
  </div></div>
  <div class="book-spine" aria-hidden="true"></div>
  <footer class="site-footer">
    <p class="footer-scripture">&ldquo;The words of the LORD are pure words.&rdquo;</p>
    <p class="footer-ref">PSALM 12:6</p>
    <p class="footer-copy">The Unveiled Word &mdash; Soli Deo Gloria</p>
  </footer>
  <!-- Biblical Study Tools -->
  <script src="../js/biblical-geography.js?v3"></script>
  <script src="../js/pronunciation-system.js?v3"></script>
  <script src="../js/manuscript-confidence.js?v3"></script>
  <script src="../js/biblical-study-tools.js?v3"></script>
  <script>
    document.addEventListener('DOMContentLoaded', function() {
      if (typeof BiblicalStudyTools !== 'undefined') {
        new BiblicalStudyTools({
          dataURL: '../',
          enableGeography: true,
          enablePronunciation: true,
          enableManuscripts: true,
          enableCrossRefs: true,
          enableSemanticSearch: true,
          autoEnhance: true
        });
      }
    });
  </script>

  <script src="../js/main.js?v3"></script>
<script src="../js/audio-pronunciation.js?v6"></script>
<script src="../js/bg-music.js?v6"></script>
</body></html>